{"verse":"1","text":"ใน​สมัย​นั้น​หญิง​เจ็ด​คน​จะ​เกาะ​อยู่​กับ​ชาย​คน​เดียว, กล่าว​ว่า, “เรา​จะ​หากิน​ของ​เรา​เอง, และ​หา​เครื่องนุ่งห่ม​ของ​เรา​เอง: ขอ​เพียงแต่​ให้​เรา​ได้​รับ​นามสกุล​ของ​ท่าน​เถอะ, เพื่อ​จะ​พ้น​จาก​ความ​อัปยศ.” ใน​สมัย​นั้น​หน่อ​แขนง​ของ​พระ​ยะ​โฮ​วา​จะ​งาม​และ​รุ่งเรือง​ขึ้น, และ​ผล​แห่ง​แผ่น​ดิน​จะ​สมบูรณ์​สำหรับ​พวก​ยิศ​รา​เอล​ที่​รอด​ภัย​มา​ได้. ต่อ​นั้น​ไป, คน​ที่​ยัง​เหลือ​อยู่​ใน​กรุง​ซี​โอน, และ​คน​ที่​ยัง​เหลือ​อยู่​ใน​กรุง​ยะ​รู​ซา​เลม, จะ​ถูก​ขนานนาม​ว่า​สาธุชน, คือ​ทุกคน​ที่​ได้​จดทะเบียน​เป็น​พล​เมือง​ของ​กรุง​ยะ​รู​ซา​เลม; ขณะนั้น​องค์​พระผู้เป็นเจ้า​จะ​ได้​ทรง​ชำระล้าง​มลทิน​แห่ง​ธิดา​ของ​กรุง​ซี​โอน, และ​จะ​ได้​ทรง​ฟอก​ล้าง​เลือด​ร้าย​ให้​หมด​ไป​เสีย​จาก​ใจกลาง​ของ​กรุง​ยะ​รู​ซา​เลม, ด้วย​อานุภาพ​แห่ง​ความ​ยุตติ​ธรรม, และ​ด้วย​อานุภาพ​แห่ง​การ​เผาผลาญ. และ​พระ​ยะ​โฮ​วา​จะ​ทรง​สร้าง​เมฆ​เป็น​วัน​สำหรับ​เวลา​กลางวัน, และ​แสง​แห่ง​เปลวไฟ​สำหรับ​เวลา​กลางคืน, ให้​ปก​แผ่​อยู่​เหนือ​บ้านเรือน​ทั้งหมด​แห่ง​ภูเขา​ซี​โอน​และ​สถานที่​ประชุม, ด้วย​สง่า​ราศี​จะ​ปกคลุม​ไป​ทั่ว. และ​จะ​มี​ปะรำ​เป็น​ร่ม​ที่พัก​ร้อน​เวลา​กลางวัน, และ​เป็น​ที่​คุ้ม​ภัย, และ​ที่​กำบัง​พายุ​และ​ฝุ่น"}
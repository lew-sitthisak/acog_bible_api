{"verse":"1","text":"ดังนั้น​บรรดา​กิจการ​ที่​กษัตริย์​ซะโล​โม​ได้​ทรง​กระทำ​สำหรับ​โบสถ์​วิหาร​ของ​พระ​ยะโฮ​วา​ก็​สำเร็จ: แล้ว​ซะโล​โม​ได้​นำ​สิ่งของ​ทั้งปวง​ที่​ดา​วิด​ราช​บิดา​ได้​ถวาย​นั้น​คือ; ทองคำ, เงิน, และ​เครื่อง​ต่างๆ มา​เก็บ​ไว้​ใน​คลัง​ทรัพย์​ที่​โบสถ์​พระ​วิหาร​ของ​พระเจ้า ซะโล​โม​จึง​รับสั่ง​ให้​บรรดา​ผู้ปกครอง​แห่ง​พวก​ยิศ​รา​เอล, และ​ผู้​หัวหน้า​ใน​ตระกูล​ทั้งปวง, และ​ผู้ใหญ่​ทุก​ตระกูล​ใน​ยิศ​รา​เอล​มา​ประชุม​ที่​กรุง​ยะ​รู​ซา​เลม, เพื่อ​จะ​เชิญ​หีบ​สัญญา​ไมตรี​ของ​พระ​ยะ​โฮ​วา​ขึ้น​มา​จาก​เมือง​ดา​วิด​คือ​เมือง​ซี​โอน. เหตุ​ฉะนั้น​บรรดา​พวก​ยิศ​รา​เอล​จึง​มา​ชุมนุม​พร้อมกัน, เฝ้า​กษัตริย์​คราว​เทศกาล​เลี้ยง​ใน​เดือน​ที่​เจ็ด. ผู้ปกครอง​ทั้ง​หลาย​ใน​พวก​ยิศ​รา​เอล​ก็ได้​มา; และ​พวก​เลวี​ได้​เป็น​ผู้​หาม​หีบ​สัญญา​ไมตรี​นั้น. เขา​ได้​เชิญ​หีบ​สัญญา​ไมตรี​นั้น​ขึ้น​มา, และ​พลับพลา​ที่ประชุม, กับ​เครื่องใช้​บริสุทธิ์​ทั้งปวง​ที่อยู่​ใน​พลับพลา​ก็​หาม​ขึ้น​มา​ด้วย, ปุโรหิต​และ​พวก​เลวี​เป็น​ผู้​เชิญ​ส่ง​ขึ้น​มา. กษัตริย์​ซะโล​โม​กับ​ฝูง​คน​ทั้งปวง​ใน​พวก​ยิศ​รา​เอล​ที่​ได้​ชุมนุม​พร้อมกัน​กับ​กษัตริย์​อยู่​ต่อหน้า​หีบ​ไมตรี​นั้น, ได้​ฆ่า​แกะ​และ​โค​บูชา​เป็น​อัน​มาก​นับไม่ถ้วน. พวก​ปุโรหิต​ได้​เชิญ​หีบ​สัญญา​ไมตรี​ของ​พระ​ยะ​โฮ​วา​ขึ้น​มา​ประดิษฐาน​ไว้​ใน​ที่​สำหรับ​หีบ​นั้น, คือ​ที่​โบสถ์​วิหาร​ห้อง​ใน​อัน​บริสุทธิ์​ยิ่ง, ใต้​ปีก​รูป​ครู​บีม​นั้น: ด้วย​รูป​ครู​บีม​นั้น​กาง​ปีก​ออก​เหนือ​สถาน​สำ​หรับ​หีบ​ไมตรี, และ​รูป​ครู​บีม​ยัง​ปิด​หีบ​ไมตรี​กับ​คานหาม​หีบ​นั้น​ไว้. คาน​นั้น​ยาว​ไป​ปลาย​ยื่น​ออก​เห็น​ที่​หน้า​หีบ​ใน​ห้อง​บริสุทธิ์​ยิ่ง; แต่​ที่​ห้อง​นอก​ไม่​ปรากฏ. หีบ​ไมตรี​ยัง​อยู่​ที่นั่น​จนถึง​ทุกวันนี้. ใน​หีบ​ไมตรี​นั้น​ไม่​มี​อะไร เว้นแต่​แผ่น​ศิลา​สอง​แผ่น​ที่​โม​เซ​เก็บ​ไว้​ใน​หีบ​ที่​ภูเขา​โฮ​เร็บ, เมื่อครั้ง​พระ​ยะ​โฮ​วา​ทรง​โปรด​ทำ​คำสัญญา​ไมตรี​กับ​พวก​ยิศ​รา​เอล, คราว​เมื่อ​พวก​นั้น​ออก​มา​จาก​แผ่น​ดิน​อาย​ฆุบ​โต อยู่​มา​ครั้น​พวก​ปุโรหิต​ออก​มา​จาก​ห้อง​บริสุทธิ์​แล้ว: ด้วยว่า​ปุโรหิต​ที่อยู่​พร้อมกัน​ที่นั่น​ได้​ชำระ​ตัว​หมด​ไม่​แบ่ง​ทำ​เป็น​เวร: พวก​เลวี​ที่​ประโคม​เพลง, ทั้ง​พวก​อา​ซา​ฟ, พวก​เฮ​มาน, พ​วา​ยะ​ดู​ธูน, กับ​พงศ์พันธุ์​และ​ญาติพี่น้อง​ของ​เขา, ได้​แต่งตัว​ด้วย​ผ้าป่าน​ขาว, ถือ​ฉิ่ง​ฉาบ, กระจับปี่, และ​พิณ​สิบ​สาย, ยืน​ใกล้​แท่น​ด้าน​ทิศตะวันออก​พร้อมกับ​พวก​เหล่านั้น, มี​ปุโรหิต​ร้อย​ยี่​สิบ​คน​ประกอบ​เพลง​แตร: ครั้น​พวก​แตร​และ​พวก​กับ​เพลง​ทำ​เพลง​พร้อมกัน​ดุจ​เสียง​เดียว, ประโคม​ถวาย​ฉลอง​พระ​เดช​พระ​คุณ​พระ​ยะ​โฮ​วา; เมื่อ​เขา​ร้องเพลง​ขึ้นเสียง​พร้อมกัน​กับ​วง​แตร​ฉิ่ง​ฉาบ​และ​เครื่องดนตรี​ต่างๆ นั้น, ได้​ขอบ​พระ​คุณ​สรรเสริญ​พระ​ยะ​โฮ​วา​ว่า, เพราะ​พระองค์​ทรง​พระ​กรุณาคุณ; และ​เพราะ​พระ​กรุณา​ของ​พระองค์​ดำรง​อยู่​ถาวร; ขณะนั้น​โบสถ์​วิหาร​ของ​พระ​ยะ​โฮ​วา​ก็​เต็มไปด้วย​เมฆ; เพียง​ปุโรหิต​จะ​ยืน​ปฏิบัติ​ก็​ไม่​ได้​ด้วย​เหตุ​เมฆ​นั้น: เพราะว่า​รัศมี​ของ​พระ​ยะ​โฮ​วา​ทรง​แผ่​คลุม​ทั่ว​เต็ม​โบสถ์​วิหาร​ของ​พระเจ้า"}
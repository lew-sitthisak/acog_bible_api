{"verse":"1","text":"ครั้น​ซา​มูเอล​สิ้นชีพ​แล้ว, บรรดา​พวก​ยิศ​รา​เอล​ก็​ประชุม​กัน​ไว้ทุกข์, นำ​ศพ​ไป​ฝัง​ไว้​ที่​รา​มา​สำนัก​ของ​ท่าน, แล้ว​ดา​วิด​ก็​ยก​ลง​ไป​อยู่​ป่า​พา​ราน มี​ชน​ชาว​มา​โอน​คน​หนึ่ง​เป็น​ผู้​มี​ทรัพย์​อยู่​ที่​คา​รเม็ล, ชาย​นั้น​เป็น​คน​บริบูรณ์ มี​แกะ​สาม​พัน​ตัว​กับ​แพะ​พัน​หนึ่ง, ท่าน​กำลัง​ตัด​ขน​แกะ​อยู่​ที่​คา​รเม็ล. ท่าน​ผู้​นั้น​ชื่อ​นา​บาล, ภรรยา​ชื่อ​อะบีฆายิล, ส่วน​นาง​นั้น​เป็น​ผู้​มี​ความ​รู้​รอบคอบ ทั้ง​รูปร่าง​ก็​น่าดู, แต่​ส่วน​สามี​เป็น​คน​เลวทราม, เป็น​คนใน​พงศ์พันธุ์​คา​เล็บ. ดา​วิด​อยู่​ใน​ป่า​ได้ยิน​ข่าว​ว่า, นา​บาล​กำลัง​ตัด​ขน​แกะ​ของ​ตน​อยู่. ดา​วิด​ก็​เรียก​ชายหนุ่ม​สิบ​คน​มา​สั่ง​ว่า, จง​ขึ้น​ไป​หา​นา​บาล​ที่​คา​รเม็ล,แล้ว​คำนับ​ท่าน​ใน​นาม​ของ​เรา. จง​กล่าว​อย่าง​นี้​ว่า, ขอ​ท่าน​จง​เจริญ​เป็นสุข​กับ​บรรดา​ครอบครัว​ของ​ท่าน, และ​ทั้ง​ผู้​ซึ่ง​เกี่ยว​ข้อง​กับ​ท่าน​ทั้งสิ้น. บัดนี้​ข้าพ​เจ้า​ได้ยิน​ข่าว​ว่า, ผู้​ตัด​ขน​แกะ​อยู่​กับ​ท่าน, แต่​ผู้​เลี้ยง​แกะ​ของ​ท่าน​ได้​อาศัย​อยู่​กับ​พวกเรา, เรา​ไม่​ทำ​อันตราย​แก่​เขา, ทั้ง​ไม่​ให้​มี​ความ​เสียหาย​ตลอดเวลา​ที่​เขา​อาศัย​อยู่​ใน​คา​รเมล​นั้น. จง​ถาม​คนใช้​ของ​ท่าน, แล้ว​เขา​จะ​บอก​ท่าน​ตาม​จริง, เพราะ​เหตุ​ฉะนั้น​ขอ​ให้​ท่าน​แสดง​ความ​กรุณาคุณ​ต่อ​คนใช้​เหล่านี้, ด้วย​เรา​มา​หา​ใน​เวลา​วัน​ดี, ท่าน​มี​อะไร​อยู่​พร้อม​แล้ว, โปรด​ยก​ให้แก่​พวก​ข้าพ​เจ้า​และ​ให้แก่​ดา​วิด​บุตร​ของ​ท่าน​เถิด ครั้น​คนใช้​ของ​ดา​วิด​ไป​ถึง, จึง​บอก​นา​บาล​ตาม​คำ​เหล่านี้​ใน​นาม​ของ​ดา​วิด, แล้ว​ก็​หยุด. นา​บาล​ตอบ​แก่​คนใช้​ของ​ดา​วิด​ว่า, ดาวิด​คือ​ผู้ใด? บุตรชาย​ยิซัย​คือ​ผู้ใด? ทุกวันนี้​มี​บ่าว​หลาย​คน​ได้​หนี​ไป​จาก​นาย​ของ​ตน. เรา​จะ​เอา​ขนม​และ​น้ำ​ของ​เรา, กับ​เนื้อสัตว์​ที่​เรา​ได้​ฆ่า​เลี้ยง​หมู่​คน​ตัด​ขน​แกะ​ของ​เรา, ยก​ให้แก่​หมู่​คน​ที่​เรา​ไม่​รู้​ว่า​มา​แต่ไหน​หรือ? คนใช้​ของ​ดา​วิด​ก็​หัน​หน้า​กลับ​มา​ตาม​ทาง​เดิม, แจ้ง​ถ้อยคำ​เหล่านี้​แก่​ดา​วิด​ทั้งสิ้น. ดา​วิด​จึง​สั่ง​พรรคพวก​ของ​ท่าน​ว่า, ให้​ทุกคน​สะพาย​กระบี่​ของ​ตน​ไว้, เขา​ก็​มา​ทำ​ตาม, ส่วน​ดา​วิด​สะพาย​กระบี่​ของ​ท่าน​ด้วย, เขา​ทั้ง​หลาย​ได้​ตาม​ดา​วิด​ขึ้น​ไป​สี่​ร้อย​คน, และ​เฝ้า​เครื่องใช้​ส​รอย​อยู่​สอง​ร้อย​คน มี​ผู้​หนึ่ง​ใน​หมู่​คนใช้​มาบ​อก​อะบีฆายิล​ภรรยา​นา​บาล​ว่า, ดาวิด​ใช้​ทูต​มา​กล่าว​คำนับ​นาย​ของ​พวกเรา, แต่​นาย​กลับ​ดุ​เอา​คน​เหล่านั้น. แต่​พวก​ชน​เหล่านั้น​ก็ได้​แสดง​กรุณาคุณ​ต่อ​เรา​อย่างยิ่ง เขา​ไม่​ทำ​อันตราย​แก่​เรา​เลย, เรา​ไม่​ขาดเหลือ​สิ่งใดๆ ตลอดเวลา​เรา​เที่ยว​ไป​มา​กับ​เขา​ตาม​ทุ่งนา​นั้น. เขา​เป็น​ดุจ​กำแพง​กั้น​พวกเรา​ไว้, ทั้ง​กลางวัน​และ​กลางคืน, ตลอดเวลา​ที่​เรา​เลี้ยง​ฝูง​แกะ​อยู่​กับ​เขา​นั้น. บัดนี้​จง​พิจารณา​ดู​ว่า​ท่าน​จะ​ทำ​อย่างไร, ด้วย​เขา​หมาย​ร้าย​ต่อ​นาย​ของ​เรา, กับ​ทั้ง​บรรดา​พงศ์พันธุ์​เพราะ​นาย​ของ​ท่าน, เป็น​คน​พาล​ไม่​มีใคร​พูด​กับ​เขา​ได้ นาง​อะบีฆายิล​ก็​รีบ​จัดแจง​ขนม​สอง​ร้อย​ก้อน, น้ำ​องุ่น​สอง​ขวด​หนัง, แกะ​ห้า​ตัว, เตรียม​ไว้​พร้อม, ข้าว​ขั้ว​ห้า​ถัง, ลูก​องุ่น​ร้อย​พวง, และ​ขนม​มะเดื่อ​เทศ​สอง​ร้อย​แผ่น, บรรทุก​ลา​ไว้. สั่ง​คนใช้​ว่า, จง​ไป​ก่อน​เถิด แล้ว​เรา​จะ​ตาม​ไป, แต่​นาง​ไม่​บอก​ให้​นา​บาล​สามี​รู้. อยู่​มา​เมื่อ​กำลัง​ขี่​ลา​ลง​ไป​ตาม​ซอก​ภูเขา, ทันใดนั้น, ดาวิด​กับ​พรรคพวก​กำลัง​ลง​มา​ด้วย​นาง​ก็​พบ​เขา​เหล่านั้น. ฝ่าย​ดา​วิด​ได้​กล่าว​ไว้​แล้ว​ว่า แท้จริง​เรา​ได้​รักษา​สิ่ง​สาร​พัตร​ของ​ผู้​นี้​ไว้​ใน​ป่า​เปล่าๆ มิได้​ให้​สิ่งหนึ่งสิ่งใด​บกพร่อง​เสียหาย​เลย, เขา​ยัง​ทำชั่ว​สนองคุณ​เรา, ขอ​พระเจ้า​ทรง​กระทำ​แก่​ศัตรู​ของ​ดา​วิด​อย่าง​นั้น, และ​ให้​ยิ่งกว่านั้น​อีก, ถ้า​แม้น​เรา​ให้​เหลือ​แก่​เขา​นั้น​แต่​เด็กชาย​คน​เดียว​จน​รุ่งเช้า เมื่อ​อะบีฆายิล​เห็น​ดา​วิด, ก็​รีบ​ลง​จาก​หลัง​ลา, ก้มหน้า​ลง​ถึง​พื้นดิน​กราบไหว้​ตรงหน้า​ดา​วิด. แล้ว​กราบ​ลง​ที่​เท้า​ของ​ท่าน​ทูล​ว่า, ข้าพ​เจ้า​ขอ​รับโทษ​นั้น, ขอ​ให้​ข้าพ​เจ้า​ทูล​ต่อ​ท่าน, และ​จง​ฟัง​คำ​ทาส​ของ​ท่าน​เถิด. ขอ​อย่า​ได้​ใส่ใจ​ใน​เรื่อง​คน​เลวทราม​เช่น​นา​บาล​นี้​เลย, ด้วย​ชื่อ​เขา​เป็น​อย่างไร ตัว​เขา​ก็​เป็น​อย่าง​นั้น; เขา​ชื่อ​นา​บาล​และ​ความ​โฉด​เขลา​อยู่​ที่​เขา, แต่​ทา​สี​ของ​ท่าน​ไม่​เห็น​ชายหนุ่ม​ซึ่ง​ท่าน​ไว้​ใช้​มา​นั้น​เลย. ท่าน​เจ้าข้า, ตาม​ที่​พระ​ยะ​โฮ​วา​ทรง​พระชนม์​อยู่, และ​ท่าน​มี​ชีวิต​อยู่​แน่​ฉันใด, พระองค์​จะ​ทรง​หน่วงเหนี่ยว​ท่าน​ไว้​ให้​พ้น​จาก​บาป​ฆ่า​คน, เป็น​การ​แก้แค้น​ด้วย​มือ​ของ​ตนเอง​ฉันนั้น, ให้​พวก​ศัตรู​และ​ผู้​ที่​หา​ช่อง​ปอง​ร้าย​ต่อ​ท่าน​เป็น​เหมือน​นา​บาลเถิด. ของ​ให้​ซึ่ง​ข้าพ​เจ้า​ไว้​นำมา​ถวาย, ขอ​ให้​แจก​แก่​ชายหนุ่ม​ที่​ตาม​ท่าน​ไป​นั้น. ขอ​โปรด​ยกโทษ​ทา​สี​ของ​ท่าน, ด้วย​พระ​ยะ​โฮ​วา​คงจะ​ทรง​บำรุง​เชื้อ​วงศ์​ของ​ท่าน​ให้​มั่นคง​อยู่, เพราะ​ท่าน​เคย​ทำ​สงคราม​ของ​พระองค์​และ​จะ​ไม่​ทรง​ถือ​ผิด​ใน​ท่าน​ตลอด​ชั่ว​อายุ. แม้ว่า​จะ​มี​ผู้ใด​ยก​ไล่​ติดตาม​มา​จะ​ประหาร​ชีวิต​ของ​ท่าน, ถึงกระนั้น​ก็ดี, ชีวิต​ของ​ท่าน​คงจะ​รวบรวม​ไว้​ใน​หมู่​วิญญาณ​อยู่​กับ​พระ​ยะ​โฮ​วา​พระเจ้า​ของ​ท่าน, แต่​ส่วน​วิญญาณ​ศัตรู​ของ​ท่าน​นั้น​จะ​ต้อง​เหวี่ยง​ซัด​ไป​ประดุจ​ลูก​ส​ลิง​ออก​จาก​รัง. เมื่อ​พระ​ยะ​โฮ​วา​จะ​ทรง​กระทำ​ความ​ดี​แก่​ท่าน​ตาม​บรรดา​พระ​ดำรัส, คือ​จะ​ตั้ง​ท่าน​ให้​ปกครอง​ประเทศ​ยิศ​รา​เอล. การ​นี้​จะ​ไม่​เป็น​เหตุ​ให้​ท่าน​เป็นทุกข์​เสียใจ​เลย​ด้วย​เรื่อง​ที่​ไว้​ฆ่า​คน​ให้​โลหิต​ตก​โดย​มิใช่​เหตุ, หรือ​แก้แค้น​ด้วย​ตนเอง, เมื่อ​พระ​ยะ​โฮ​วา​ทรง​บันดาล​ให้​ท่าน​เจริญ​ดี​แล้ว, ขอ​ระลึก​ถึง​ข้าพ​เจ้า​ด้วย ดา​วิด​จึง​กล่าว​แก่​อะบีฆายิล​ว่า, สาธุการ​แก่​พระ​ยะ​โฮ​วา​พระเจ้า​ของ​พวก​ยิศ​รา​เอล​ที่​ทรง​โปรด​ให้​เจ้า​มา​พบ​เรา​วันนี้. ขอบคุณ​สติปัญญา​ของ​เจ้า​และ​ขอบคุณ​ซึ่ง​เจ้า​ได้​หน่วงเหนี่ยว​เรา​ไว้ วันนี้​ให้​พ้น​จาก​บาป​ฆ่า​คน, และ​มิ​ให้​แก้แค้น​ด้วย​มือ​ของ​ตนเอง. พระ​ยะ​โฮ​วา​พระเจ้า​ของ​พวก​ยิศ​รา​เอล​ผู้​ทรง​หน่วงเหนี่ยว​เรา​ไว้​ไม่​ให้​ทำ​อันตราย​แก่​เจ้า, ทรง​พระชนม์​อยู่​แน่​ฉันใด, ถ้า​เจ้า​ไม่​รีบ​มา​พบปะ​กัน​เรา, ชั้น​แต่​เด็กชาย​ที่​เกี่ยว​ข้อง​กับ​นา​บาล, จะ​ไม่​เหลือ​จน​รุ่งเช้า​สัก​คน​เดียว. ดา​วิด​จึง​รับ​ของ​ให้​จาก​มือ​นาง​นั้น, แล้ว​กล่าว​ว่า, เชิญ​กลับ​ไป​บ้าน​เป็นสุข​เถิด, เรา​ได้​เชื่อ​คำ​ของ​เจ้า ๆ ก็ได้​ความ​ชอบแล้ว ครั้น​อะบีฆายิล​มา​ถึง​นา​บาล, ก็​มี​การ​เลี้ยง​ที่​บ้าน, ดุจ​การ​เลี้ยง​ของ​กษัตริย์​, และ​ใจ​นา​บาล​ก็​รื่นเริง​ด้วย​ความ​เมา, นาง​มิได้​แจ้งความ​หนักเบา​สัก​คำ​เดียว​จน​รุ่งเช้า. ครั้น​รุ่งเช้า​พอ​นา​บาล​สร่าง​เมา​น้ำ​องุ่น​แล้ว, ภรรยา​ก็​เล่า​คำ​เหล่านั้น​ให้​ฟัง, จิตต์ใจ​ของ​นา​บาล​แทบ​จะ​ขาด​ออก, ก็​เลย​สลบ​นิ่ง​อยู่​ดุจ​ก้อน​หิน, ครั้น​ล่วง​ไป​ได้​ประมาณ​สิบ​วันพระ​ยะ​โฮ​วา​ทรง​ลงโทษ​นา​บาล​จนถึง​แก่​ชีวิต เมื่อ​ดา​วิด​ได้ยิน​ข่าว​ว่า​นา​บาล​ตาย​แล้ว, จึง​กล่าว​ว่า, สาธุการ, พระ​ยะ​โฮ​วา​ผู้​ทรง​แก้แค้น​แทน​เรา, เพราะ​ความ​ประมาท​หมิ่น​ของ​นา​บาล, และ​ทรง​ยึดเหนี่ยว​ผู้​ทาส​แห่ง​พระองค์​ไว้​ไม่​ให้​ทำ​ผิด, แต่​ความผิด​ของ​นา​บาล​นั้น​พระ​ยะ​โฮ​วา​ทรง​บันดาล​ให้​กลับ​ทับ​ศีรษะ​ของ​ตนเอง, ดาวิด​จึง​ใช้​คน​ไป​พูด​กับ​อะบีฆายิล​ว่า​จะ​ขอ​รับ​เลี้ยง​นาง​เป็น​ภรรยา​ของ​ท่าน. ครั้น​คนใช้​ของ​ดา​วิด​มา​ถึง​อะบีฆายิล​ที่​คา​รเม็ล, จึง​บอก​ว่า, ดาวิด​สั่ง​ให้​พวกเรา​มา​สู่ขอ​รับ​นาง​เป็น​ภรรยา​ของ​ท่าน. นาง​ก็​ลุก​ขึ้น​ก้มหน้า​ลง​ถึง​พื้นดิน​ตอบ​ว่า, ข้าพ​เจ้า​เป็น​เสมอ​ทา​สี​สำหรับ​จะ​ได้​ล้าง​เท้า​คนใช้​ของ​นาย. นาง​อะบีฆายิล​ก็​รีบ​ลุก​ขึ้น​ขี่​ลา​ตาม​คนใช้​ของ​ดา​วิด​ไป มี​ทา​สี​ห้า​คน​ตาม​นาง​ไป, แล้ว​นาง​ก็ได้​เป็น​ภรรยา​ของ​ดา​วิด ดา​วิด​ก็​รับ​นาง​อะฮี​โน​อำ​ชาว​ยิศเรล​ด้วย, และ​นาง​ทั้ง​สอง​คน​นี้​ได้​เป็น​ภรรยา​ของ​ท่าน. ส่วน​มี​คัล​ภรรยา​ของ​ดา​วิด​นั้น​ซา​อูล​ราช​บิดา​ได้​ยก​ให้แก่​ฟา​ละ​ตี​บุตร​ลา​ยิศ​ชาว​ฆาลิม"}
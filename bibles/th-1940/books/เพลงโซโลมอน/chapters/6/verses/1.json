{"verse":"1","text":"“อ้อ, แม่​สาว​จ๋า, แม่​งาม​ล้ำเลิศ​ใน​ท่ามกลาง​สาว​อื่นๆ, คู่รัก​ของ​เธอ​ไป​ไหน​เสีย? คู่​พิศวาส​ของ​เธอ, ที่​พวกเรา​จะ​ไป​สืบหา​นั้น, กลับ​ไป​ไหน​เสียแล้ว​เล่า?” “พ่อ​เพื่อนยาก​ของ​ดิฉัน​ได้​ลง​ไป​ยัง​สวน​ของ​เขา​เพื่อ​จะ​ไป​ที่​อกร่อง​ดอกไม้​หอม, และ​เพื่อ​จะ​ไป​เลี้ยง​ฝูง​สัตว์, กับ​เพื่อ​จะ​เก็บ​ดอก​ซ่อน​กลิ่น. ตัว​ดิฉัน​เป็น​กรรมสิทธิ์​ของ​พ่อ​เพื่อนยาก​ของ​ดิฉัน, และ​ตัว​พ่อ​เพื่อนยาก​ก็​เป็น​กรรมสิทธิ์​ของ​ดิฉัน. เขา​เลี้ยง​ฝูง​สัตว์​อยู่ ณ ท่ามกลาง​หมู่​ต้น​ซ่อน​กลิ่น.” “แม่​คนรัก​ของ​ฉัน​เอ๋ย, แม่​ช่าง​งาม​แช่มช้อย​ประหนึ่ง​เมือง​ที​ระ​ซา, และ​งาม​เย็นตา​ยัง​กรุง​ยะ​รู​ซา​เลม, และ​เป็น​สง่า​น่า​คร้าม​เกรง​ดัง​กองทัพ มี​ธง​ประจำ​กอง​หลาย​ธง. ขอ​เบือน​เนตร​ไป​เสีย​จาก​พี่​เถอะ, เพราะว่า​พี่​แพ้​นัยน์ตา​ของ​น้อง​แล้ว. ผม​ของ​น้อง​เป็น​ลูก​ระลอก​ดุจ​ฝูง​แพะ​ที่​นอน​อยู่​ตาม​เนิน​ลาด​ภูเขา​ฆี​ละ​อาด. ซี่​ฟัน​ของ​น้อง​เรียบ​สะอาดสะอ้าน​ดัง​ฝูง​แกะ​ตัวเมีย​ที่​เพิ่ง​ขึ้น​มา​จาก​การ​ชำระ, มี​ลูก​แฝด​ติด​มา​ทุก​ตัว, และ​หา​มี​ตัว​ใด​แท้ง​ลูก​ไม่. ขมับ​ของ​น้อง​ดุจ​ทาง​ผ้า​โปร่ง​เห็น​เหมือน​ผล​ทับทิม​ผ่าซีก. มเหสี​หก​สิบ​องค์, และ​นางห้าม​แปดสิบ​คน, อีก​จำนวน​สาว​เหลือ​คณ​นา. แต่​แม่​นกเขา​ของ​ฉัน, แม่​คน​งาม​หมดจด​ของ​ฉัน​เป็น​เด่น​กว่า​ใคร​หมด; เธอ​แต่​คน​เดียว​เป็น​หัวรักหัวใคร่​ของ​มารดา; เธอ​แต่​คน​เดียว​เป็น​บุตร​สุด​ส​วา​ท​ของ​ผู้​ให้​กำเนิด​เธอ. สาวๆ ทั้ง​หลาย​ได้​ชำเลือง​ดู​เธอ, และ​ยกย่อง​เธอ; จริงๆ นะ, เหล่า​มเหสี​และ​เหล่า​นางห้าม​ก็​สรรเสริญ​เยิร​ยอ​เธอ​ว่า, แม่​สาว​คน​นี้​เป็น​ผู้ใด​หนอ​ที่​เด่นดัง​อรุโณทัย, แจ่ม​จรัส​ดัง​ดวงจันทร์, กระจ่าง​จ้า​ยัง​ดวง​สุ​ริ​ยัน, สง่า​น่า​เกรง​คร้าม​ดัง​กองทัพ​มี​ธง​ประจำ​กอง​หลาย​ธง?’ ” “ดิฉัน​ได้​ลง​ไป​สวน​ลูก​นัต, เพื่อ​จะ​ดู​หมู่​ไม้​เขียว​ตาม​หุบเขา, ว่า​เถา​องุ่น​มีด​อก​ตูม​ออก​หรือเปล่า, และ​เพื่อ​จะ​ดู​ว่า​ต้น​ทับทิม​มีด​อก​แล้ว​หรือยัง. เมื่อ​ดิฉัน​ยัง​ไม่​ทัน​รู้ตัว, มโนคติ​ของ​ดิฉัน​ได้​ทำ​ให้​ดิฉัน​เคลิ้ม​ไป​ว่า​อยู่​ใน​รถ​ทรง​ของ​ท้าว​อะบี​นา​ดาบ, ห้อมล้อม​ด้วย​เหล่า​รถ​ของ​ราช​บริพาร.” “กลับ​มา​เถอะ, กลับ​มา​เถิด, โอ้​แม่​ชู​ลา​มิ​ท​จ๋า, กลับ​มา​เถิด, กลับ​มา​เถอะ​จ้ะ, เพื่อ​พวก​ดิฉัน​จะ​ได้​เธอ​ไว้​เชยชม. เธอ​จะ​เชยชม​อะไร​ใน​ตัว​แม่​ชู​ลา​มิ​ท, อ๋อ, จะ​ดู​เธอ​รำ​ดาบ​หรือ?”"}
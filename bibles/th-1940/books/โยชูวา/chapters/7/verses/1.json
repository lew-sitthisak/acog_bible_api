{"verse":"1","text":"แต่​พวก​ยิศ​รา​เอล​ได้​ทำ​ผิด​ด้วย​ของ​ถวาย​ที่​ต้องห้าม​นั้น: คือ​อา​คาน​บุตร​คา​ระ​มี ๆ บุตร​ซับ​ดี ๆ บุตร​เซ​รา, ตระกูล​ยูดา, หยิบ​สิ่ง​ที่​ห้าม​นั้น​มา: แล้ว​ความ​พิ​โรธ​แห่ง​พระ​ยะ​โฮ​วา​ก็​พลุ่ง​ขึ้น​ต่อ​พวก​ยิศ​รา​เอล ฝ่าย​ยะ​โฮ​ซู​อะ​จึง​ใช้​คน​ออก​จาก​ยะ​ริ​โฮ​ไป​ยัง​เมือง​ฮาย, ซึ่ง​อยู่​ใกล้​ตำบล​อา​เวน, ข้าง​ทิศตะวันออก​แห่ง​เบธเอล, บอก​แก่​เขา​ว่า, จง​ไป​สอด​แนม​ดู​เมือง. คน​นั้น​ก็​ไป​สอด​แนม​เมือง​ฮาย. แล้ว​ก็​กลับ​มา​เรียน​ยะ​โฮ​ซู​อะ​ว่า, อย่า​ให้​พล​ทั้งหมด​ขึ้น​ไป​เลย; ให้​ขึ้น​ไป​ตี​เมือง​ฮาย​สัก​สอง​สาม​พัน​คน​ก็​พอ; อย่า​ให้​คน​ทั้ง​หลาย​ไป​ทน​ความ​เดือดร้อน; เพราะ​ที่นั่น​มี​คน​น้อย. พลทหาร​ก็​ขึ้น​ไป​ประมาณ​สาม​พัน​คน. แต่​ต้อง​แตก​หนี​จาก​ชาว​เมือง​ฮาย. ฝ่าย​ชาว​เมือง​ฮาย​ก็​ฟัน​แทง​พล​เหล่านั้น​ตาย​ประมาณ​สาม​สิบ​หก​คน​และ​ขับไล่​พวก​ยิศ​รา​เอล​จาก​ประตูเมือง​ไป​ยัง​ซะบา​ริม ฟัน​แทง​เขา​เมื่อ​กำลัง​กลับ​ลง​ไป​จาก​เมือง: เหตุ​ฉะนี้​ใจ​พล​ไพร่​ยิศ​รา​เอล​ก็ได้​อ่อน​อิดโรย​ละลาย​ไป​เหมือน​น้ำ ฝ่าย​ยะ​โฮ​ซู​อะ​เอง​กับ​ผู้​เฒ่า​แก่​พวก​ยิศ​รา​เอล​ได้​ฉีก​เสื้อ​ซบ​หน้า​ลง​ถึง​ดิน​ฉะ​เพาะ​หีบ​ไมตรี​แห่ง​พระ​ยะ​โฮ​วา​จนถึง​เวลา​พลบค่ำ, แล้ว​เอา​ผงคลี​ดิน​ใส่​ที่​ศีรษะ. ยะ​โฮ​ซู​อะ​ทูล​ร้องทุกข์​ว่า, โอ้ ยะโฮ​วา​พระเจ้า​ข้า, เหตุ​ไฉน​พระองค์​ทรง​นำ​พล​ไพร่​นี้​ข้าม​แม่น้ำ​ยา​ระ​เดน​ไป, มอบ​ไว้​ใน​เงื้อมมือ​ชาติ​อะ​โมรี​กระทำ​ให้​ข้าพ​เจ้า​ทั้ง​หลาย​ถึงแก่​พินาศ? พวก​ข้าพ​เจ้า​มี​ความ​เสียดาย​ซึ่ง​ไม่​พอใจ​อาศัย​อยู่​ที่​ฝั่ง​ยา​ระ​เดน​ฟาก​ข้าง​โน้น! โอ้ พระ​ยะ​โฮ​วา​เจ้าข้า, ข้าพ​เจ้า​จะ​ทูล​ประการ​ใด, เพราะ​พวก​ยิศ​รา​เอล​ได้​หัน​หลัง​ต่อ​ศัตรู​เขา! เพราะว่า​ชนชาติ​คะ​นา​อัน​กับ​บรรดา​ชาว​เมือง​คงจะ​ได้ยิน, แล้ว​ยก​ทัพ​มา​ตั้ง​ล้อม​พวก​ข้าพ​เจ้า, ตัด​ชื่อเสียง​ของ​ข้าพ​เจ้า​ให้​ศูนย์​หาย​ไป​จาก​โลก, พระองค์​จะ​ทรง​ทำ​ประการ​ใด​เพื่อ​พระ​นาม​อัน​ใหญ่​ของ​พระองค์​นั้น? ฝ่าย​พระ​ยะ​โฮ​วา​ทรง​ตรัส​แก่​ยะ​โฮ​ซู​อะ​ว่า, “จง​ลุก​ขึ้น​เถิด; เหตุ​ไฉน​เจ้า​ซบ​หน้า​ลง​ดั่ง​นี้​เล่า? พวก​ยิศ​รา​เอล​ได้​ทำ​ผิด​แล้ว, เขา​ได้​หัก​ไมตรี​ซึ่ง​เรา​ได้​บัญชา​สั่ง​ไว้, เขา​ได้​แย่ง​เอา​สิ่ง​ที่​ห้าม​นั้น, ได้​ขะ​โมย​ไป​ปิด​ซ่อน​ไว้, ได้​รวบรวม​สิ่ง​นั้น​ไว้​กับ​ของๆ ตน. เหตุ​ฉะนี้​พวก​ยิศ​รา​เอล​จึง​ทัดทาน​ศัตรู​ของ​เขา​ไม่​ได้, แต่​ได้​หัน​หลัง​ให้แก่​ศัตรู, เพราะ​เขา​เป็น​ที่​แช่ง​สาป​แล้ว เรา​จะ​ไม่​อยู่​กับ​พวก​เจ้า​ต่อไป​อีก​เลย, เว้น​เสีย​แต่​เจ้า​จะ​ทำลาย​สิ่ง​ที่​ต้อง​แช่ง​ห้าม​นั้น​ให้​ศูนย์​เสีย​ไป​จาก​ท่ามกลาง​พวก​เจ้า. จง​ลุก​ขึ้น, ชำระ​พล​ไพร่​เสีย​ให้​สะอาด, และ​บอก​เขา​ว่า จง​ชำระ​ตัว​ให้​บริสุทธิ์​ต่อ​เวลา​พรุ่งนี้: เพราะว่า​พระ​ยะ​โฮ​วา​พระเจ้า​แห่ง​พวก​ยิศ​รา​เอล​ทรง​ตรัส​ดังนี้​ว่า, โอ้ ยิศ​รา​เอล สิ่ง​ที่​ต้อง​แช่ง​ห้าม​อยู่​ใน​ท่ามกลาง​พวก​เจ้า, พวก​เจ้า​จะ​ยืน​อยู่​ต่อหน้า​ศัตรู​ไม่​ได้, กว่า​พวก​เจ้า​จะ​ทำ​ให้​สิ่ง​ที่​ต้องห้าม​นั้น​ศูนย์​หาย​ไป​จาก​ท่ามกลาง​เจ้า. พรุ่งนี้​เวลา​เช้า​เจ้า​ทั้ง​หลาย​จง​เข้า​มา​ที​ละ​ตระกูล, แล้ว​ตระกูล​ซึ่ง​พระ​ยะ​โฮ​วา​จะ​ทรง​เลื​อก​จับ, จง​ให้​เข้า​มา​ตาม​วงศ์​ญาติ; และ​วงศ์​ญาติ​ซึ่ง​พระ​ยะ​โฮ​วา​ทรง​เลือก จง​ให้​เข้า​มา​ตาม​ครอบ​ครัว; และ​ครอบครัว​ซึ่ง​พระ​ยะ​โฮ​วา​ทรง​เลือก จง​ให้​เข้า​มา​ทีละ​คน. ผู้​ที่​จับ​ถูก​มี​สิ่ง​ที่​ต้องห้าม​นั้น, จง​เผา​ไฟ​เสีย​กับ​สรรพ​สิ่ง​ซึ่ง​เขา​มี​อยู่: เพราะว่า​เขา​ได้​ล่วงเกิน​หัก​ไมตรี​แห่ง​พระ​ยะ​โฮ​วา, และ​ได้​กระทำ​ความ​โฉด​เขลา​ใน​พวก​ยิศ​รา​เอล.” ฝ่าย​ยะ​โฮ​ซู​อะ​ก็ได้​ตื่น​เเต่​เช้า, ให้​พวก​ยิศ​รา​เอล​เข้า​มา​ทีละ​ตระกูล; แล้ว​ก็​เลือก​จับ​ตระกูล​ยูดา: เมื่อ​ให้​วงศ์​ญาติ​ตระกูล​ยูดา​เข้า​มา; ก็​จับ​วงศ์​ญาติ​เซ​รา: เมื่อ​ให้​วงศ์​ญาติ​นั้น​เข้า​มา​ทีละ​คน​แล้ว​จับ​ซับ​ดี: เมื่อ​ให้​ครอบครัว​ซับ​ดี​เข้า​มา​ทีละ​คน, แล้ว​จับ​อา​คาน​บุตร​คา​ระ​มีๆ บุตร​ซับ​ดีๆ บุตร​เซ​รา​ตระกูล​ยูดา. ฝ่าย​ยะ​โฮ​ซู​อะ​จึง​ตักเตือน​อา​คาน​ว่า, บุตร​เอ๋ย จง​ให้​เกียรติยศ​แก่​พระ​ยะ​โฮ​วา​พระเจ้า​แห่ง​พวก​ยิศ​รา​เอล คือ​ให้​รับสารภาพ​ต่อ​พระองค์, เจ้า​ได้​ทำ​อะไร​จง​บอก​เรา​เถิด อย่า​ปิด​ซ่อน​ไว้​เลย. อา​คาน​จึง​เรียน​ยะ​โฮ​ซู​อะ​ว่า, จริงอยู่ ข้าพ​เจ้า​ได้​ผิด​ต่อ​พระ​ยะ​โฮ​วา​พระเจ้า​แห่ง​พวก​ยิศ​รา​เอล, โดย​ได้​ทำ​เช่นนี้ เช่นนั้น: ใน​ของ​ที่​เก็บ​มา​นั้น ข้าพ​เจ้า​ได้​เห็น​เสื้อ​ยาว​ดี​อย่าง​บา​บุ​โลน​เสื้อ​หนึ่ง, กับ​เงิน​หนัก​สอง​ร้อย​บาท, และ​ทองคำ​แผ่น​หนึ่ง​หนัก​ห้า​สิบ​บาท, ข้าพ​เจ้า​มี​ใจ​โลภ​เก็บ​ของ​นั้น​ไว้, ดู​เถิด ของ​นั้น​ฝัง​อยู่​ใน​ดิน​ท่ามกลาง​ทับ​อาศัย​ข้าพ​เจ้า, และ​เงิน​อยู่​ใต้​เสื้อ​นั้น ฝ่าย​ยะ​โฮ​ซู​อะ​จึง​ใช้​คน​วิ่ง​ไป​ยัง​ทับ​อาศัย​นั้น: เห็น​เสื้อ​ซ่อน​อยู่​ใน​ทับ​ของ​เขา​และ​เงิน​ก็​อยู่​ใต้​เสื้อ. เขา​จึง​นำ​ของ​นั้น​มา​จาก​ท่ามกลาง​ทับ​อาศัย, ส่ง​ไป​ยัง​ยะ​โฮ​ซู​อะ​กับ​พวก​ยิศ​รา​เอล แล้ว​เขา​ทั้ง​หลาย​จึง​วาง​ของ​นั้น​ลง​ตรง​พระ​พักตร​พระ​ยะ​โฮ​วา. ฝ่าย​ยะ​โฮ​ซู​อะ​กับ​บรรดา​พวก​ยิศ​รา​เอล, พา​กันคุม​อา​คาน​บุตร​เซ​รา, กับ​เงิน​เสื้อ​ยาว, แผ่น​ทองคำ, และ​บุตรชาย​หญิง​ของ​เขา, กับ​ทั้ง​โค, ลา, แกะ​และ​ทับ​อาศัย​และ​สรรพ​สิ่ง​ซึ่ง​เขา​มี​อยู่, มา​ยัง​หุบเขา​อา​โค​ระ​เดือดร้อน. ยะ​โฮ​ซู​อะ​จึง​กล่าว​แก่​เขา​ว่า, เหตุ​ไฉน​เจ้า​จึง​นำ​ความ​เดือดร้อน​ให้​บังเกิด​แก่​พวกเรา​เล่า? พระ​ยะ​โฮ​วา​จะ​ทรง​นำ​ความ​เดือดร้อน​มา​ให้​เจ้า ณ เวลา​วันนี้. พวก​ยิศ​รา​เอล​จึง​เอา​หิน​ขว้าง​เขา, และ​เมื่อ​ขว้าง​หิน​นั้น​ก็​ทับ​ตัว​เขา​แล้ว​ก็​เอา​ไฟ​เผา​เสีย. ได้​ถม​หิน​ทับ​เขา​ไว้​เป็น​กอง​ใหญ่​ซึ่ง​ยัง​อยู่​จน​ทุกวันนี้. แล้ว​พระ​ยะ​โฮ​วา​ทรง​หวน​พระทัย​จาก​ความ​พิ​โรธ​อัน​ยิ่ง​ของ​พระองค์ เหตุ​ฉะนี้​ตำบ​ล​นั้น​ได้​ชื่อ​ว่า, “หุบเขา​อา​โค​ระ” (เดือดร้อน) จน​ทุกวันนี้"}
{"verse":"1","text":"ฝ่าย​บะ​ซา​เลล​และ​อา​โฮ​ลี​อาบ​กับ​คน​ทั้งปวง​ผู้​มี​สติปัญญา, ซึ่ง​พระ​ยะ​โฮ​วา​ได้​ประทาน​ให้​มี​สติปัญญา​และ​ความ​รู้. พอ​จะ​ทำ​การ​ทุกอย่าง​สม​กับ​การ​ปรนนิบัติ​ใน​พลับพลา​นั้น, จะ​ได้​ทำ​ตาม​ซึ่ง​พระ​ยะ​โฮ​วา​มี​รับสั่ง​แล้ว​ทุก​ประการ.” ฝ่าย​โม​เซ​จึง​เรียก​บะ​ซา​เลล​และ​อา​โฮ​ลี​อาบ, กับ​คน​ทั้งปวง​ซึ่ง​พระ​ยะ​โฮ​วา​ทรง​บันดาล​ให้​จิตต์​ใจ​มี​สติปัญญา, คือ​ทุกคน​ซึ่ง​มี​ความ​สมัคร​รับ​ทำ​การ​นั้นๆ: ผู้​เหล่านี้​ได้​รับ​ของ​ถวาย​นั้น​จาก​โม​เซ, ที่​ชน​ชาติ​ยิศ​รา​เอล​ได้​นำมา​ถวาย​เพื่อ​นำ​ไป​ทำ​พลับพลา​และ​การงาน​ต่างๆ ที่นั่น. ประชาชน​ยัง​นำ​ของ​สมัครใจ​ถวาย​มา​ถวาย​อีก​ทุกๆ เวลา​เช้า. ฝ่าย​นายช่าง​ผู้ชำนาญ​ทั้ง​หลาย​ผู้ทำ​การ​ทุก​ประเภท​สำหรับ​พลับพลา​นั้น, ต่าง​ก็​งด​การ​ใน​หน้าที่​ของ​ตน; พา​กัน​มา​เรียน​โม​เซ​ว่า, “พล​ไพร่​นำ​ของ​มา​ถวาย​เพิ่มเติม​จน​เกิน​ความ​ต้องการ​ที่​จะ​ใช้​ใน​งาน​นั้นๆ, ตาม​ซึ่ง​พระ​ยะ​โฮ​วา​มี​รับ​สั่ง​ให้​กระทำ.” โม​เซ​จึง​สั่ง​ให้​ประกาศ​ตลอด​ทั่ว​ค่าย​นั้น​ว่า, “อย่า​ให้​ชาย​หญิง​นำ​ของ​ถวาย​สำหรับ​ทำ​พลับพลา​นั้น​มา​อีก​เลย” เหตุ​ฉะนั้น​พล​ไพร่​จึง​ถูก​ห้าม​ไม่ให้​นำ​ของ​มา​ถวาย​อีก, ดังนี้​แหละ. เพราะ​ของ​นั้น​มี​พอ​ทำ​การ​งาน​ทั้ง​ปวง​แล้ว, และ​ยัง​มี​เหลือ​อีก บรรดา​ผู้​ที่​มี​จิตต์​ใจ​ประกอบด้วย​สติปัญญา​ซึ่ง​ทำงาน​ที่​พลับพลา​นั้น​ได้​ทำ​ม่าน​สิบ​ขั้น: เขา​ทำ​ด้วย​ผ้าป่า​นอ​ย่าง​ดี​ใช้​ด้าย​สีฟ้า, สี​ม่วง, สี​แดง​จัด, ปัก​รูป​คะ​รูป​ทำ​ไว้​ด้วย​ฝีมือ​เยี่ยม, บะ​ซาเลล​เป็น​ผู้ทำ. ม่าน​ผืน​หนึ่ง​ยาว​ยี่สิบ​แปด​ศอก, กว้าง​สี่​ศอก, ม่าน​ทั้ง​ปวง​นั้น​ก็​มี​ขนาด​เท่ากัน. ม่าน​ห้า​ผืน​เขา​ทำ​ให้​เกี่ยว​ติดกัน; และ​อีก​ห้า​ผืน​นั้น​ให้​เกี่ยว​ติดกัน​ด้วย. เขา​ได้​ใช้​ด้าย​สี​ฟ้า​ทำ​หู​ติด​ไว้​ตาม​ขอบ​ม่าน​ผืน​หนึ่ง​ซึ่ง​ต่อ​กัน​แล้ว, และ​ตาม​ขอบ​ม่าน​อีก​ผืน​หนึ่ง​ก็​ได้​ทำ​หู​ไว้​เหมือนกัน. เขา​ได้​ทำ​หู​ห้า​สิบ​หู​ไว้​ที่​ม่าน​ผืน​ที่​หนึ่ง, และ​อีก​ห้า​สิบ​หู​ตาม​ขอบ​ม่าน​ผืน​ที่​สอง​ซึ่ง​ต่อ​กัน​ไว้​แล้ว: หู​สอง​ผืน​นั้น​มา​จด​ตรงกัน. และ​เขา​ได้​ทำ​ขอ​ทองคำ​ห้า​สิบ​อัน​สำหรับ​ใช้​เกี่ยว​ม่าน​ให้​ติดกัน: ดังนี้​จึง​เป็น​พลับพลา​ต่อเนื่อง​อัน​เดียวกัน​โดย​ตลอด เขา​ได้​ทำ​ม่าน​ด้วย​ขน​แพะ​สำหรับ​คลุม​บน​ผ้า​ดาด​หลังคา​พลับพลา​นั้น: คือ เป็น​ม่าน​สิบ​เอ็ด​ผืน​ด้วยกัน; ยาว​ผืน​ละ​สามสิบ​ศอก. และ​กว้าง​ผืน​ละ​สี่​ศอก: ม่าน​ทั้ง​สิบ​เอ็ด​ผืน​มี​ขนาด​กว้างยาว​เท่ากัน. เขา​ได้​ต่อ​ม่าน​ห้า​ผืน​ให้​ติดกัน​ต่างหาก, และ​ต่อ​อีก​หก​ผืน​ให้​ติดกัน​ต่างหาก. แล้ว​ได้​ทำ​หูห้า​สิบ​หู​ติด​กับ​ขอบ​ม่าน​ข้าง​นอก​สำรับ​หนึ่ง, และ​ทำ​หู​อีก​ห้า​สิบ​หู​ติด​กับ​ขอบ​ข้าง​นอก​อีก​สำรับ​หนึ่ง​ให้​เกี่ยว​กัน เขา​ได้​ทำ​ขอ​ทองเหลือง​ห้า​สิบ​ขอ, เพื่อ​สับ​ขอ​นั้น​ที่​หู​เกี่ยว​ให้​ติดต่อ​เป็น​พลับพลาห​ลัง​เดียวกัน. เขา​ได้​ทำ​เครื่อง​ดาด​พลับ​พลา​ข้างบน​นั้น​ด้วย​หนัง​แกะ​ตัว​ผู้​ย้อม​สี​แดง, และ​เครื่อง​ดาด​มุง​ข้างบน​อีก​ชั้นหนึ่ง​นั้น​ทำ​ด้วย​หนัง​ปลาโลมา เขา​ได้​ใช้​กะ​ดาน​ไม้​ซิ​ติม ตั้งขึ้น​ทำ​ฝา​พลับพลา. กะ​ดาน​ยาว​แผ่น​ละ​สิบ​ศอก, กว้าง​ศอก​คืบ. กะ​ดาน​นั้น​มี​เดือย​แผ่น​ละ​สอง​เดือย​สำหรับ​สวม​ให้​ติดต่อกัน: กะ​ดาน​สำหรับ​พลับพลา​ทั้งหมด​เขา​ได้​ทำ​อย่าง​นั้น. เขา​ได้​ทำ​กะ​ดาน​พลับพ​ลา, สำหรับ​ด้าน​ใต้​ยี่สิบ​แผ่น; มี​ฐาน​สี่​สิบ​อัน​ทำ​ด้วย​เงิน​รับ​กะดาน​ยี่สิบ​แผ่น​นั้น: กะ​ดาน​แผ่น​หนึ่ง​มี​เดือย​สอง​เดือย, มี​ฐาน​รับ​สอง​อัน: กะ​ดาน​ทุกๆ แผ่น​มี​เดือย​สอง​เดือย​และ​มี​ฐาน​รับ​สอง​อัน​เหมือนกัน. ฝ่าย​ด้าน​ที่​สอง​ของ​พลับ​พลา​คือ​ด้าน​เหนือ​นั้น เขา​ได้​ทำ​กะ​ดาน​อีก​ยี่สิบ​แผ่น. กะ​ดาน​เหล่า​นั้น​มี​ฐาน​เงิน​สี่​สิบ​อัน: มี​ฐาน​รับ​แผ่น​ละ​สอง​อัน, สำหรับ​ด้านหลัง​ของ​พลับพลา. คือ​ด้าน​ทิศตะวันตก​นั้น​เขา​ได้​ทำ​กะ​ดาน​หก​แผ่น. เขา​ได้​ทำ​กะ​ดาน​อีก​สอง​แผ่น​สำหรับ​มุม​พลับพลา​ข้าง​ด้านหลัง​นั้น. กะ​ดาน​สอง​แผ่น​นั้น​เขา​ให้​ซ้อน​ติด​เป็น​คู่​กัน, ตลอดจน​ถึง​ห่วง​ข้างบน​ทั้ง​สอง​มุม, ที่​มุม​ทั้ง​สอง​เขา​ได้​ทำ​ดังนี้. รวม​ด้วย​กัน​มี​กะ​ดาน​แปด​แผ่น​และ​ฐาน​เงิน​สิบ​หก​อัน; ฐาน​รับ​กะ​ดาน​แผ่น​ละ​สอง​อัน อนึ่ง​เขา​ได้​ทำ​กลอน​ด้วย​ไม้​ซิ​ติ​ม​ห้า​อัน, สำหรับ​ขัด​ด้าน​พลับพลา​ข้าง​นี้, และ​กลอน​ห้า​อัน​สำหรับ​ขัด​ฝา​พลับพลา​ข้าง​โน้น, และ​กลอน​อีก​ห้า​อัน​สำหรับ​ขัด​ฝา​พลับพลา​ข้าง​ทิศตะวันตก. กลอน​ตัวกลาง​สำหรับ​ขัด​ฝา​พลับพลา​นั้น​เขา​ได้​ร้อย​ตลอด​กัน​ตั้งแต่​มุม​นี้​ไป​จด​มุม​โน้น; กะ​ดาน​นั้น​เขา​ได้​หุ้ม​ด้วย​ทองคำ, และ​ห่วง​สำหรับ​กลอน​นั้น, ก็ได้​ทำ​ด้วย​ทองคำ, และ​ไม้​กลอน​นั้น​เขา​หุ้ม​ด้วย​ทองคำ​เหมือน​กัน เขา​ได้​ทำ​ม่าน​ด้วย​ผ้า​สี​ฟ้า, สี​ม่วง, สี​แดง​จัด, และ​ผ้าป่าน​เนื้อ​ดี: ปัก​เป็น​ภาพ​คะ​รู​บ​ด้วย​ฝีมือ​อัน​ประณีต. อนึ่ง​เขา​ได้​ทำ​เสา​ด้วย​ไม้​ซิ​ติ​ม​สี่​เสา​หุ้ม​ด้วย​ทองคำ: ขอ​เกี่ยว​นั้น​ก็​ทำ​ด้วย​ทองคำ, และ​เขา​ได้​หล่อ​เงิน​ทำ​ฐาน​สี่​อัน​สำ​หรับ​รับ​เสา​นั้น. และ​เขา​ได้​ทำ​ม่าน​สำหรับ​ประตู​พลับพลา​ทำ​ด้วย​ผ้า​สี​ฟ้า, สี​ม่วง, สี​แดง​จัด, และ​ผ้าป่าน​เนื้อ​ดี​เป็น​ฝีมือ​ของ​ช่าง​เย็บ​ปัก​ถัก​ร้อย; และ​ทำ​เสา​ห้า​ต้น​สำหรับ​ม่าน​นั้น, มี​ขอ​เกี่ยว​พร้อม; บัว​คว่ำ​บัว​หงาย​ของ​เสา​นั้น​เขา​หุ้ม​ด้วย​ทองคำ: และ​ฐาน​ห้า​อัน​สำหรับ​รับ​เสา​นั้น​ทำ​ด้วย​ทองเหลือง"}
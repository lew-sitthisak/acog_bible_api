{"verse":"1","text":"ผ้า​สี​ฟ้า, สี​ม่วง, สี​แดง​จัด​นั้น​เขา​ใช้​ทำ​เสื้อผ้า​สำหรับ​การ​ปรนนิบัติ​ใน​ที่​บริสุทธิ์, และ​ได้​ทำ​เครื่องยศ​สำหรับ​ตำแหน่ง​อัน​บริสุทธิ์​ของ​อา​โรน, ตาม​ที่​พระ​ยะ​โฮ​วา​ตรัส​สั่ง​แก่​โม​เซ เขา​ได้​ทำ​ผ้า​เอโฟด​ด้วย​ทองคำ​กับ​ด้าย​สี​ฟ้า, สี​ม่วง, สี​แดง​จัด, และ​เส้น​ป่าน​อย่าง​ดี. คือ​เขา​ได้​แผ่​ทองคำ​ออก​เป็น​แผ่น​บางๆ แล้ว​ตัด​เป็น​เส้นๆ, เพื่อ​จะ​ได้​ทอ​กับ​ด้าย​สี​ฟ้า, สี​ม่วง, สี​แดง​จัด, และ​เส้น​ป่าน​อย่าง​ดี​ด้วย​ฝีมือ​อัน​ประณีต. เขา​ได้​ทำ​แถบ​โยง​บ่า​สำหรับ​เอโฟด​นั้น, เพื่อ​จะ​ได้​ติด​กับ​ขอบ​เอโฟด​ทั้ง​สอง​ข้าง. และ​รัด​ประ​คด​ซึ่ง​ได้​ทอ​ด้วย​ฝีมือ​อัน​ประณีต​สำหรับ​คาด​ต่อ​เอโฟ​ดล​ง​ไป, เหมาะ​ชุด​กับ​เอโฟดนั้น, ทำ​ด้วย​ทองคำ, และ​ด้าย​สี​ฟ้า, สี​ม่วง, สี​แดง​จัด​และ​เส้น​ป่าน​อย่าง​ดี; ตาม​ที่​พระ​ยะ​โฮ​วา​ตรัส​สั่ง​แก่​โม​เซ​แล้ว เขา​ได้​เจียร​นัย​แก้ว​โซ​เฮ​ม​ฝัง​ไว้​ใน​กะ​เปาะ​ทองคำ​และ​แกะ​เป็น​ตรา​ชื่อ​ตระกูล​ยิศ​รา​เอล​ไว้​ใน​นั้น. แล้ว​เขา​ได้​ติด​ไว้​ที่​ต้น​แถบ​เอโฟด​ตรง​บ่า​นั้น​เป็น​ที่​ระลึก​ถึง​นาม​ชน​ชาติ​ยิศ​รา​เอล, ตาม​พระ​ยะ​โฮ​วา​ตรัส​สั่ง​โม​เซ​ไว้​แล้ว อนึ่ง​เขา​ได้​ทำ​เครื่อง​ทับทรวง​ด้วย​ฝีมือ​ประณีต​ให้​เข้า​ชุด​กับ​เอโฟด​นั้น​คือ​ทำ​ด้วย​ทองคำ, และ​ด้าย​สี​ฟ้า, สี​ม่วง, สี​แดง​จัด​และ​เส้น​ป่าน​อย่าง​ดี. เครื่อง​ทับทรวง​นั้น​เป็น​รูป​สี่​เหลี่ยม; ยาว​คืบ​หนึ่ง, กว้าง​คืบ​หนึ่ง, พับ​ทบ​กลาง​เป็น​ถุง. แล้ว​ได้​ฝัง​แก้ว​สี่​แถว: แถว​ที่​หนึ่ง​มี​ทับทิม, บุษราคัม​น้ำอ่อน​และ​คา​รเนต. แถว​ที่​สอง​มี​มรกต, ไพ​ฑูรย์​และ​เพ็ชร; แถว​ที่​สาม​มี​นิล, ครู​โซ​ป​รา​ศ​และ​เพทาย​ม่วง; แถว​ที่​สี่​มี​เพทาย​โซ​เฮ​ม​และ​มณี​โชติ: แก้ว​เหล่านี้​เขา​ได้​ฝัง​ไว้​ใน​กะ​เปาะ​ทองคำ​สำหรับ​ฝัง​นั้น. แก้ว​เหล่านั้น​มี​สิบ​สอง​เม็ด, ตาม​จำนวน​ชื่อ​บุตร​ของ​ยิศ​รา​เอล​สิบ​สอง​คน​นั้น: จารึก​ชื่อ​ไว้​เหมือน​แกะ​ตรา​บน​นั้น​ทุกๆ เม็ด, คือ​มี​ชื่อ​ตาม​ชื่อ​สิบ​สอง​ตระกูล​นั้น. เขา​ได้​ทำ​สายสร้อย​ด้วย​ทองคำ​อัน​บริสุทธิ์​ถัก​คล้าย​เชือก​ติด​ไวัที่​ปลาย​ทับทรวง​นั้น. อนึ่ง​เขา​ได้​ทำ​อินทรธนู​สอง​อัน​และ​ห่วง​ทองคำ​สอง​ห่วง​ติด​ไว้​ที่​ปลาย​ทับทรวง​ทั้ง​สอง​ข้าง. เขา​ได้​สอด​สร้อย​สอง​สาย​นั้น​ไว้​ใน​ห่วง​ทั้ง​สอง​ซึ่ง​ติด​อยู่​ที่​ปลาย​ทับทรวง. ส่วน​ปลาย​สายสร้อย​อีก​สอง​ปลาย​นั้น, เขา​ให้​ติด​ไว้​ใน​อินทรธนู​ทั้ง​สอง​ซึ่ง​ติด​อยู่​บน​แถบ​โยง​บ่า​ของ​เอโฟด​ข้างหน้า. อนึ่ง​เขา​ได้​ทำ​ห่วง​ทองคำ​อีก​สอง​ห่วง, ติด​ไว้​ที่​ขอบ​ด้าน​ล่าง​หลัง​ทับทรวง​ทั้ง​สอง​ข้าง. และ​เขา​ได้​ทำ​ห่วง​ทองคำ​อีก​สอง​ห่วง, ติด​ที่​ด้าน​หลัง​ของ​เอโฟด, ตอน​เหนือ​รัดประคด​ทอ​ด้วย​ฝีมือ​ประณีต​ของ​เอโฟด​นั้น​อยู่​ใกล้​กับ​เครื่องผูก​ทั้ง​สอง​ข้าง. แล้ว​เขา​ทำ​แถบ​ผ้า​สี​ฟ้า​ผูก​ห่วง​ของ​เครื่อง​ทับทรวง​กับ​ห่วง​ของ​เอโฟด​ทั้ง​สอง​ให้​ติด​กัน, เพื่อ​จะ​ให้​ทับ​บน​รัดประคด​ซึ่ง​ทอ​ด้วย​ฝีมือ​อัน​ประณีต​ของ​เอโฟด, และ​เพื่อ​จะ​มิ​ให้​ทับทรวง​นั้น​หลุด​จาก​เอโฟด; ตาม​ที่​พระ​ยะ​โฮ​วา​ตรัส​สั่ง​แก่​โม​เซ​แล้ว เขา​ได้​ทอ​เสื้อคลุม​สำหรับ​เข้า​ชุด​กับ​เอโฟดนั้น​ด้วย​ด้าย​สี​ฟ้า​ล้วน; กลาง​เสื้อ​นั้น​มี​ช่องคอ​ดุจ​เสื้อ​เกราะ, ริม​รอบ​ช่อง​คอ​นั้น​มี​ขลิบ​ถัก​เหมือน​รังดุม, เพื่อ​จะ​มิได้​ขาด. รอบ​ชาย​เสื้อ​นั้น​เขา​ปัก​รูป​ลูก​ทับ​ทิม​ด้วย​ด้าย​สี​ฟ้า, สี​ม่วง, สี​แดง​จัด, และ​ด้วย​ป่าน​อย่าง​ดี, แล้ว​เขา​ได้​ทำ​ลูก​พรวน​ด้วย​ทองคำ​บริสุทธิ์​ติด​รอบ​ชาย​เสื้อ, ติด​หว่าง​กลาง​ลูก​ทับทิม, คือ​ลูก​พรวน​ลูก​หนึ่ง ลูก​ทับทิม​ลูก​หนึ่ง ขั้น​กัน​ดังนี้​จน​รอบ​ชาย​เสื้อ​สำหรับ​การ​ปรนนิบัติ; ตาม​ที่​พระ​ยะ​โฮ​วา​ตรัส​สั่ง​แก่​โม​เซ เขา​ได้​ทำ​เสื้อ​ขลิบ​กรอม​ส้น​ด้วย​ผ้า​ป่าน​เนื้อ​ดี​สำหรับ​อา​โรน, และ​สำหรับ​บุตร​ของ​ท่าน; และ​ทำ​ผ้า​มาลา​และ​ผ้า​โพก​ศีรษะ​อัน​งาม, และ​ทำ​กางเกง​ด้วย​ผ้าป่าน​เนื้อ​ดี, และ​ทำ​รัดประคด​ด้วย​ผ้าป่าน​เนื้อ​ดี​และ​ปัก​ด้วย​ด้าย​สี​ฟ้า, สี​ม่วง, สี​แดง​จัด; ตาม​ที่​พระ​ยะ​โฮ​วา​ได้​ตรัส​สั่ง​แก่​โม​เซ เขา​ได้​แผ่​ทองคำ​อัน​บริสุทธิ์​ออก​เป็น​แผ่น, จารึก​ไว้​เช่น​แกะ​ตรา​ว่า ‘เป็น​สิ่ง​บริสุทธิ์​แด่​พระ​ยะ​โฮ​วา.’ แล้ว​เขา​ได้​ผูก​แผ่น​ทองคำ​นั้น​ด้วย​ด้าย​สี​ฟ้า​คาด​ไว้​ข้าง​หน้า​มาลา​นั้น: ตาม​ที่​พระ​ยะ​โฮ​วา​ได้​ตรัส​สั่ง​แก่​โม​เซ ดังนี้​แหละ​เขา​ได้​ทำ​การ​สำ​หรับ​พลับพลา​ประชุม​ให้​เสร็จ​ทุก​ประการ; พระ​ยะโฮ​วา​ตรัส​สั่ง​แก่​โม​เซ​อย่างไร, ชนชาติ​ยิศ​รา​เอล​ก็ได้​ทำ​อย่าง​นั้น​ทุก​ประการ. เขา​จึง​ได้​มอบ​พลับพลา​ไว้​กับ​โม​เซ, ทั้ง​เครื่อง​ใช้​ทั้งปวง: คือ​ขอ, กะ​ดาน, ไม้คาน, เสา, และ​ฐาน​รับ; เครื่อง​ดาด​พลับพลา​ข้าง​บน​ทำ​ด้วย​หนัง​แกะ​ตัวผู้​ย้อม​สี​แดง, และ​เครื่อง​ดาด​ทำ​ด้วย​หนัง​ปลาโลมา, และ​ม่าน​สำหรับ​บัง; หีบ​ปฏิญาณ, ไม้คาน​หาม​ของ​หีบ​นั้น, และ​พระที่นั่ง​พระ​กรุณา; โต๊ะ​กับ​เครื่องใช้​ทั้งหมด​ของ​โต๊ะ และ​ขนมปัง​ถวาย; ประทีป​อัน​บริสุทธิ์, กับ​กะ​จุบ​ของ​ประทีป​นั้น​สำหรับ​จะ​ได้​ตั้ง​เรียง​ไว้, และ​เครื่องใช้​ทั้งหมด​ของ​ประทีป, และ​น้ำมัน​สำหรับ​เติม​ประทีป; แท่น​ทองคำ, น้ำมัน​ชะ​โลม, เครื่อง​หอม​สำหรับ​เผา​บูชา, และ​ผ้า​ม่าน​สำหรับ​ประตู​พลับ​พลา; แท่น​ทองเหลือง​กับ​ตาข่าย​ทอง​เหลือง​สำหรับ​แท่น, ไม้คาน​หาม​และ​เครื่อง​ใช้​ทั้งหมด​ของ​แท่น, และ​ขัน​ล้าง​ชำระ​กับ​พาน​รอง​ขัน, ม่าน​บัง​สำหรับ​บริเวณ, เสา​กับ​ฐาน​รับ, ผ้า​บัง​ประตู​บริเวณ, เชือก​และ​หลัก​สำหรับ​บริเวณ, และ​เครื่องใช้​ทั้งหมด​ของ​พลับพลา; เสื้อผ้า​ทำ​อย่าง​ประณีต​สำหรับ​ปรนนิบัติ​ใน​ที่​บริสุทธิ์, เครื่องยศ​อัน​บริสุทธิ์​สำหรับ​อา​โรน​ปุโรหิต​ใหญ่​เครื่อง​ยศ​สำ​หรับ​บุตร​ของ​อา​โรน, สำหรับ​ใช้​ใน​การ​ปรนนิบัติ​ใน​ตำแหน่ง​ปุ​โร​หิต. สิ่ง​สาร​พัตร​ที่​พระ​ยะ​โฮ​วา​ตรัส​สั่ง​แก่​โม​เซ​แล้ว​ชนชาติ​ยิศ​รา​เอล​ได้​ทำ​ให้​สำเร็จ​ทั้งสิ้น. ฝ่าย​โม​เซ​จึง​ตรวจ​ดู​การ​งาน​ทั้งปวง​เห็น​ว่า​พระ​ยะโฮ​วา​ตรัส​สั่ง​ให้​ทำ​อย่างไร แล้ว​เขา​ได้​ทำ​เสร็จสิ้น​อย่าง​นั้น; แล้ว​โม​เซ​ก็ได้​อวยพร​แก่​เขา"}
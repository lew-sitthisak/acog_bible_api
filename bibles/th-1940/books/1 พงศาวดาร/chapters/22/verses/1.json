{"verse":"1","text":"ดาวิด​จึง​ตรัส​ว่า, นี่แหละ​เป็น​พระ​วิหาร​ของ​พระ​ยะ​โฮ​วา​เจ้า, และ​แท่น​นี้​เป็น​แท่น​สำหรับ​พวก​ยิศ​รา​เอล​ถวาย​เครื่องบูชา​เผา ดา​วิด​มี​รับสั่ง​ให้​เกณฑ์​คน​ต่างชาติ​ทั่ว​แผ่น​ดิน​ยิศ​รา​เอล; และ​ได้​จัด​ช่าง​ให้​สะ​กัด​หิน​สำหรับ​สร้าง​พระ​วิหาร​ของ​พระเจ้า. และ​ได้​สระ​สม​เหล็ก​เป็น​อัน​มาก​ไว้​สำหรับ​ทำ​ตะปู​ใส่​บาน​ประตู. และ​ร้อย​มุม; กับ​ทองเหลือง​เป็น​อัน​มาก​เหลือ​ที่​จะ​ชั่ง​ได้; ไม้​สน​ก็​นับไม่ถ้วน: ด้วยว่า​ชาวเมือง​ซี​โดน​และ​ชาวเมือง​ตุ​โร​ได้​ส่ง​ไป​ให้​ดา​วิด​เป็น​อัน​มาก. กษัตริย์​ดา​วิด​ทรง​ดำริ​ว่า, ซะโล​โม​ราชบุตร​ของ​เรา​ยัง​เยาว์​อยู่, และ​พระ​วิหาร​ที่​จะ​สร้าง​สำหรับ​พระ​ยะ​โฮ​วา​ต้อง​ทำ​ให้​งาม​อย่างยิ่ง, จะ​ได้​มี​ชื่อเสียง​เลื่องลือ​ไป​ทั่ว​นานา​ประเทศ​ทั้งปวง: เรา​จะ​เตรียม​การ​ไว้​สำหรับ​พระ​วิหาร​นั้น. ดาวิด​ได้​จัดเตรียม​ได้​พร้อม​บริบูรณ์​ก่อน​ท่าน​สิ้นพระชนม์ ท่าน​จึง​รับสั่ง​ให้​ซะโล​โม​ราช​โอรส​เข้า​มา​เฝ้า, แล้ว​กำชับ​ให้​สร้าง​พระ​วิหาร​สำหรับ​พระ​ยะ​โฮ​วา​พระเจ้า​ของ​พวก​ยิศ​รา​เอล, ดา​วิด​จึง​ตรัส​แก่​ซะโล​โม​ราช​โอรส​ว่า, เรา​มี​ใจ​ประสงค์​จะ​สร้าง​พระ​วิหาร​ด้วย​เห็นแก่​พระ​นาม​พระ​ยะ​โฮ​วา​พระเจ้า​ของ​เรา: แต่​พระ​ดำรัส​ของ​พระ​ยะ​โฮ​วา​มี​มา​ถึง​เรา​ว่า, “เจ้า​ได้​ทำ​ให้​โลหิต​ตก​เป็น​อัน​มาก​แล้ว, และ​ได้​ทำ​ศึก​สงคราม​เป็นการใหญ่: เจ้า​อย่า​สร้าง​วิหาร​ไว้​สำหรับ​นาม​ของ​เรา​เลย, เหตุ​ว่า​เจ้า​ได้​ทำ​ให้​โลหิต​เป็น​อัน​มาก​ไหล​ตก​ที่ดิน​ต่อหน้า​เรา. ดู​เถิด, บุตรชาย​คน​หนึ่ง​จะ​เกิด​แต่​เจ้า, ผู้​นั้น​จะ​มี​ความ​สุข​สงบเงียบ; เรา​จะ​ให้​ผู้​นั้น​อยู่​เป็นสุข​สงบเงียบ​ทั้ง​รอบคอบ​ปราศ​จาก​ศัตรู​เบียด​เบียฬ: ด้วยว่า​ผู้​นั้น​จะ​มี​ชื่อ​ว่า​ซะโล​โม, เรา​จะ​ให้​พวก​ยิศ​รา​เอล​มี​ความ​สุขสบาย​สิ้น​วัน​รัชช​กาล​ของ​ผู้​นั้น. ผู้​นั้น​จะ​สร้าง​วิหาร​สำหรับ​นาม​ของ​เรา; และ​จะ​เป็น​บุตร​ของ​เรา, และ​เรา​จะ​เป็น​บิดา​ของ​ผู้​นั้น; เรา​จะ​ตั้ง​พระที่นั่ง​ของ​ผู้​นั้น​ไว้​เหนือ​แผ่น​ดิน​พวก​ยิศ​รา​เอล​เป็นนิตย์. บัดนี้​บุตรชาย​ของ​เรา​เอ๋ย, ขอ​พระ​ยะ​โฮ​วา​ทรง​โปรด​สถิต​อยู่​กับ​เจ้า; จง​เจริญ​ขึ้น, และ​สร้าง​พระ​วิหาร​ของ​พระ​ยะ​โฮ​วา​พระเจ้า​ของ​เจ้า, เหมือน​พระองค์​ตรัส​ถึง​เจ้า​แล้ว​นั้น. ขอ​พระ​ยะ​โฮ​วา​ทรง​ประทาน​สติปัญญา​ความ​รู้​ให้​เจ้า​และ​ให้​เจ้า​บัญชา​พวก​ยิศ​รา​เอล, เพื่อ​เจ้า​จะ​ได้​รักษา​พระ​บัญญัติ​แห่ง​พระ​ยะ​โฮ​วา​พระเจ้า​ของ​เรา​ไว้. เจ้า​คงจะ​เจริญ​ขึ้น, ถ้า​เจ้า​ระวัง​ตัว​ประพฤติ​ตาม​พระ​บัญญัติ, และ​ข้อ​ตัดสิน​ซึ่ง​พระ​ยะ​โฮ​วา​ทรง​บัญญัติ​ไว้​แก่​โม​เซ​สำหรับ​พวก​ยิศ​รา​เอล​นั้น: จง​เป็น​คน​แข็งแรง​และ​มัใจ​กล้าหาญ; อย่า​หวาดหวั่น​หรือ​กลัว​เลย. ดู​เถิด, คราว​เมื่อ​เรา​ยัง​เป็นทุกข์​ลำบาก, เรา​ได้​จัดเตรียม​ของ​ไว้​สำหรับ​พระ​วิหาร​ของ​พระ​ยะ​โฮ​วา, มี​ทองคำ​หนัก​แสน​ตะลันต์, เงิน​หนัก​ล้าน​ตะลันต์; กับ​ทองเหลือง​และ​เหล็ก (เหลือ) ที่​จะ​ชั่ง​ได้; เพราะ​มี​บริบูรณ์: ไม้​และ​หิน​เรา​ก็ได้​จัดเตรียม​ไว้​พร้อม​แล้ว; และ​เจ้า​จะ​ได้​เพิ่มเติม​เข้า​อีก. เจ้า​มี​นายช่าง​ต่างๆ อยู่​เป็น​อัน​มาก, คือ​ช่าง​ถาก​ไม้, ช่าง​สะ​กัด​หิน, ช่างสลัก​ไม้, และ​คน​ชำนาญ​ทำ​การ​ทุกอย่าง. มี​ทองคำ, เงิน, ทองเหลือง, และ​เหล็ก​นับไม่ถ้วน. จง​ลุก​ขึ้น​จัดทำ​เถิด, และ​ขอ​พระ​ยะ​โฮ​วา​ทรง​โปรด​สถิต​อยู่​กับ​เจ้า อนึ่ง​ดา​วิด​ได้​บัญชา​บรรดา​เจ้านาย​ของ​พวก​ยิศ​รา​เอล, ให้​ช่วย​ซะโล​โม​ราช​โอรส​ของ​ท่าน​และ​ตรัส​ว่า, พระ​ยะ​โฮ​วา​พระเจ้า​ของ​เจ้า​สถิต​อยู่​กับ​เจ้า​มิใช่​หรือ? และ​พระองค์​ได้​ทรง​โปรด​ให้​เจ้า​ทั้ง​หลาย​มี​ความ​สงบเงียบ​อยู่​รอบ​ทุก​ด้าน​มิใช่​หรือ? และ​ได้​ทรง​มอบ​ชาว​แผ่น​ดิน​ไว้​ใน​มือ​เรา​แล้ว; แผ่น​ดิน​นั้น​จึง​ได้​ราบคาบ​ต่อ​พระเนตร​พระ​ยะ​โฮ​วา, และ​ต่อหน้า​พล​ไพร่​ของ​พระองค์. จง​ตั้ง​จิตต์​ตั้งใจ​ของ​เจ้า​ทั้ง​หลาย​แสวงหา​พระ​ยะ​โฮ​วา​พระเจ้า​ของ​เจ้า; และ​จง​ลุก​ขึ้น​ก่อสร้าง​พระ​วิหาร​สำหรับ​พระ​ยะ​โฮ​วา​พระเจ้า, เพื่อ​จะ​ได้​เชิญ​หีบ​สัญญา​ไมตรี​ของ​พระ​ยะ​โฮ​วา, และ​เครื่อง​ภาชนะ​อัน​บริสุทธิ์​ของ​พระองค์​เข้า​ไว้​ใน​พระ​วิหาร​ที่​จะ​สร้าง​ขึ้น, เพราะ​เห็นแก่​พระ​นาม​ของ​พระ​ยะ​โฮ​วา"}
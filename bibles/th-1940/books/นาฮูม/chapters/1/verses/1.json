{"verse":"1","text":"เรื่องราว​อัน​น่า​หนักใจ​เกี่ยวกับ​เมือง​นี​นะ​เว, คือ​หนังสือ​แห่ง​นิมิตต์​ของ​ท่าน​นา​ฮูม​ชาวเมือง​เอล​โค​ซี พระ​ยะ​โฮ​วา​เป็น​พระเจ้า​ทรง​หวงแหน; และ​เป็น​ผู้​ทรง​ตอบแทน​โทษ​ให้​สาสม. พระ​ยะ​โฮ​วา​ทรง​ลงโทษ​ตอบแทน, และ​ทรง​มี​พระ​พิ​โร​ธ​เต็ม​ขนาด. พระ​ยะ​โฮ​วา​ทรง​ลงโทษ​ตอบแทน​แก่​ปรปักษ์​ของ​พระองค์, และ​ทรง​สะสม​โทษ​ไว้​สำหรับ​ศัตรู​ของ​พระองค์. พระ​ยะ​โฮ​วา​ทรง​อด​พระ​โท​โส​ไว้​นาน, แม้ว่า​พระองค์​ทรง​ฤทธานุ​ภาพ​ยิ่งใหญ่, และ​จะ​ไม่​ทรง​ละเว้น ลงโทษ​คน​บาป​ใดๆ เลย. พระ​มรร​คา​ของ​พระ​ยะ​โฮ​วา​อยู่​ใน​พายุ​เพ็ชร​หึง, และ​ใน​พายุ​ฝน​อัน​แรงกล้า: เมฆ​ทั้ง​หลาย​ก็​เป็น​เหมือน​ฝุ่น​ฟุ้ง​ที่​พระบาท​ของ​พระองค์. พระองค์​ทรง​ปิดทาง​ห้วงน้ำ​และ​มัน​ก็​แห้ง​ไป; ทั้ง​แม่น้ำ​ทั้ง​หลาย​ก็​แห้งแล้ง ไป​ด้วย. ภูเขา​บา​ซาน​และ​คา​ระ​เม็ล​ก็​แห้งแล้ง​ไป, และ​ความ​สดชื่น​แห่ง​ภูเขา​ละ​บา​โน​น​ก็​เหือดหาย​ไป. เนื่องจาก​พระ องค์​เสด็จ​ไป​ภูเขา​ก็​สั่น​สะท้าน, และ​เนินเขา​ก็​ย่อยยับ​หาย​ไป; พื้น​แผ่น​ดิน​ก็​ปั่นป่วน​ไป​ต่อ​พระ​พัก​ตร​ของ​พระองค์, ทั้ง​พิภพ​และ​อะไรๆ ที่อยู่​บน​พิภพ​นั้น. ใคร​จะ​ต้านทาน​พระ​พิ​โร​ธ​ของ​พระองค์​ได้? ใคร​จะ​ทน​ความ​กริ้ว​อัน​แรงกล้า​ของ​พระองค์​ได้? ความ​กริ้ว​ของ​พระองค์​นั้น​เท​ออก​มา​ดุจ​ไฟ, และ​ศิลา​ก็​แตก​ออก​เป็นชิ้นๆ โดย​พระองค์ พระ​ยะ​โฮ​วา​ทรง​ไว้​ซึ่ง​ความ​ดี, ทรง​เป็น​สถาน​นิ​รา​ภัย​ใน​คราว​ภัยพิบัติ, และ​พระองค์​ทรง​รู้จัก​พวก​ที่​เข้า​มา​พึ่ง​อาศัย​ใน พระองค์. ส่วน​ผู้​ที่​เป็น​ปรปักษ์​ของ​พระองค์​นั้น, พระองค์​ทรง​ทำลาย​ที่​ของ​เขา​ด้วย​กระ​แสร์​น้ำท่วม, และ​ทรง​ไล่​ศัตรู​ของ​พระองค์​ให้​เข้า​ไป​ยัง​ที่​มืด. เหตุ​ไฉน​ท่าน​จึง​วาง​อุบาย​เอา​ชะ​นะ​พระ​ยะ​โฮ​วา? ใน​ที่สุด​พระองค์​ต้อง​เป็น​ฝ่าย​ชะ​นะ อย่าง​เด็ดขาด; การ​ต่อสู้​อัน​นั้น​จะ​เกิด​ขึ้น​เป็น​ครั้ง​ที่​สอง​ไม่​ได้. ด้วยว่า​ถึง​เขา​จะ​ประสานกัน​แน่น​ดุจ​รั้ว​หนาม, และ​ดื่ม​สุรา​เสียจน​เต็ม​ปรี่, เขา​ก็​จะ​ต้อง​ถูก​เผา​ให้​มอด​ไป​ดุจ​ตอ​ฟาง​แห้ง โอ้​เมือง​นี​นะ​เว, เคย​มี​ผู้​หนึ่ง​มา​จาก​ท่าน​แล้ว​มิใช่​หรือ​ที่​ได้​วาง​อุบาย​อัน​ชั่ว​จะ​เอา​ชะ​นะ​พระ​ยะ​โฮ​วา, ที่​ได้​ใช้​กล​มารยา​ชั่วร้าย​ทั้งนั้น? พระ​ยะ​โฮ​วา​ตรัส​ดังนี้​ว่า. “แม้​พวก​นั้น​มี​กำลัง​เรี่ยวแรง​เต็ม​ขนาด, ทั้ง​มี​จำนวน​มาก​ด้วย, แต่​ถึงกระนั้น​เขา​จะ​ต้อง​ถูก​ประหาร​เสีย​และ​พินาศ​ศูนย์​ไป. เรา​ได้​ลงโทษ​เจ้า​มา​แล้ว, แต่​เรา​จะ​ไม่​ลงโทษ​เจ้า​ต่อไป​อีก. และ​บัดนี้​เรา​จะ​หัก​แอก​ของ​เขา​ออก​เสีย​จาก​เจ้า, และ​เรา​จะ​กระชาก​เครื่องผูก​รัด​ของ​เจ้า​ให้​ขาด​สลาย​ไป.” ฝ่าย​พระ​ยะ​โฮ​วา​ได้​มี​พระ​บัญชา​มา​ยัง​ท่าน​ว่า, “นาม​ของ​เจ้า​จะ​ไม่​ถูก​หว่าน​ให้​แพร่หลาย​ต่อไป​อีก; เรา​จะ​ทำลาย​รูปแกะสลัก​และ​รูปหล่อ​เสีย​จาก​โบสถ์​พระ​ทั้ง​หลาย​ของ​เจ้า; เรา​จะ​ขุด​หลุม​ฝัง​เจ้า, เพราะ​เจ้า​ชั่ว​นัก.” ดู​นั่น​แน่ะ, เท้า​ของ​คน​ที่​นำ​ข่าว​ดี, ที่​ประกาศ​สันติ​สุข, มา​ยืน​อยู่​บน​ภูเขา​แล้ว. โอ้​ชาว​ยะฮูดา, จง​รักษา​ประเพณี​การ​เลี้ยง​เทศกาล​ของ​ท่าน; จง​แก้บน​ของ​ท่าน​เสีย​ให้​ครบถ้วน; ด้วยว่า​เหล่า​ศัตรู​ชั่ว​นั้น​จะ​ไม่​ผ่าน​เข้า​มา​ท่ามกลาง​พวก​ท่าน ได้​อีก​เลย; ด้วย​เขา​ถูก​ประหาร​ย่อยยับ​ไป​แล้ว"}